<!DOCTYPE html>
<html lang="hi">
<head>
<style>
body {
    font-family: 'Noto Sans Devanagari', 'Mangal', sans-serif;
    background-color: #FFF8E1;
    margin: 0;
    padding: 0;
    font-size: 16px;
    line-height: 1.6;
    color: #222;
  }

</style>
</head>


<p style="text-align: center;">
	<span data-sheets-root="1">
		 नरेन्द्रं फणीन्द्रं सुरेन्द्रं अधीशं ।
		<br />
		 शतेन्द्रं सु पूजैं भजै नाय शीशं ॥
		<br />
		 मुनीन्द्रं गणेन्द्रं नमो जोडि हाथं ।
		<br />
		 नमो देव देवं सदापार्श्वनाथ। ॥1॥
		<br />
		<br />
		 गजेन्द्रं मृगेन्द्रं गह्यो तू छुड़ावै ।
		<br />
		 महा आगतैं नागतैं तु बचावै॥
		<br />
		 महावीरतैं युध्द में तू जितावै ।
		<br />
		 महा रोगतैं बंधतैं तू छुड़ावै ॥2॥
		<br />
		<br />
		 दु:खी दु:खहर्ता सुखी सुक्खकर्ता ।
		<br />
		 सदा सेवकों को महानन्द भर्ता ।
		<br />
		 हरे यक्ष राक्षस भूतं पिशाचं ।
		<br />
		 विषं डांकिनी विघ्न के भय अवाचं ॥3॥
		<br />
		<br />
		 दरिद्रीन को द्रव्यकेदान दीने ।
		<br />
		 अपुत्रीन को तू भलेपुत्र कीने ॥
		<br />
		 महासंकटो सेनिकारै विधाता ।
		<br />
		 सबै सम्पदा सर्व को देहि दाता ॥4॥
		<br />
		<br />
		 महाचोर को वज्रको भय निवारैं ।
		<br />
		 महापौन के पुँजतै तू उबारैं ॥
		<br />
		 महाक्रोध की अग्नि को मेघ धारा ।
		<br />
		 महा लाभ-शैलेश को वज्र भारा ॥5॥
		<br />
		<br />
		 महा मोह अंधेरेकोज्ञान भानं ।
		<br />
		 महा कर्म कांतार को दौ प्रधानं ॥
		<br />
		 किये नाग नागिन अधेलोक स्वामी।
		<br />
		 हरयो मान तू दैत्य को हो अकामी ॥6॥
		<br />
		<br />
		 तुही कल्पवृक्षं तुही काम धेनं ।
		<br />
		 तुही दिव्य चिंतामणी नाग एनं ॥
		<br />
		 पुश नर्क के दु:खतैं तू छुडावैं ।
		<br />
		 महास्वर्गतैं मुक्ति मैं तू बसावै ॥7॥
		<br />
		<br />
		 करै लोह को हेम पाषाण नामी ।
		<br />
		 रटै नामसौं क्यों न हो मोक्षगामी ॥
		<br />
		 करै सेव ताकी करैं देव सेवा ।
		<br />
		 सुन बैन सोही लहै ज्ञान मेवा ॥8॥
		<br />
		<br />
		 जपै जाप ताको नहीं पाप लागैं ।
		<br />
		 धरे ध्यानताके सबै दोष भागै ॥
		<br />
		 बिना तोहि जाने धरे भव घनेरे ।
		<br />
		 तुम्हारी कृपा तैं सरैं काज मेरे ॥9॥
		<br />
		<br />
		<strong>
			 :: दोहा ::
		</strong>
		<br />
		 गणधर इन्द्र न कर सकैं, तुम विनती भगवान ।
		<br />
		 ‘द्यानत’ प्रीति निहारकैं, कीजै आप समान ॥
	</span>
</p>
