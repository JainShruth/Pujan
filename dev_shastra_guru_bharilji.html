<html lang="hi">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css2?family=Noto+Sans+Devanagari&display=swap" rel="stylesheet">
  <style>
    body {
      font-family: 'Noto Sans Devanagari', 'Mangal', sans-serif;
      background-color: #FFF8E1;
      color: #222;
      line-height: 1.8;
      padding: 16px;
      margin: 0;
      font-size: 1.1em;
      display: flex;
      justify-content: center;
    }

    .container {
      text-align: center;
      max-width: 800px;
      width: 100%;
      box-sizing: border-box;
      word-break: break-word;
      padding: 10px;
    }

    p {
      margin-bottom: 0.8em;
    }

    .om {
      font-weight: bold;
      margin: 8px 0;
    }

    @media screen and (max-width: 600px) {
      body {
        font-size: 0.95em;
      }
    }
  </style>
</head>
<body>
  <div class="container">
    <p><strong>(दोहा)</strong></p>
    <p>शुद्ध ब्रह्म परमात्मा, शब्दब्रह्म जिनवाणी ।<br>
    शुद्धातम साधक दशा, नमो जोड़ जुग पाणि ।</p>

    <p class="om">ॐ ह्रीं देव-शास्त्र-गुरु-समूह! अत्र अवतर अवतर संवौषट् आह्वाननं</p>
    <p class="om">ॐ ह्रीं देव-शास्त्र-गुरु-समूह! अत्र तिष्ठ तिष्ठ ठः ठः स्थापनं</p>
    <p class="om">ॐ ह्रीं देवशास्त्रगुरुसमूह! अत्र मम सन्निहितो भव भव वषट् सन्निधि करणं</p>

    <p>आशा की प्यास बुझाने को, अब तक मृग तृष्णा में भटका ।<br>
    जल समझ विषय-विष भोगों को, उनकी ममता में था अटका ॥<br>
    लख सौम्यदृष्टि तेरी प्रभुवर, समता रस पीने आया हूँ ।<br>
    इस जल ने प्यास बुझाई ना, इस को लौटाने लाया हूँ ॥</p>

    <p>ॐ ह्रीं श्री देव-शास्त्र-गुरुभ्यः जन्मजरामृत्युविनाशनाय जलं निर्वपामीति स्वाहा</p>

</span> <br><br>क्रोधानल से जब जला हृदय, चन्दन ने कोई न काम किया ।<br>तन को तो शान्त किया इसने, मन को न मगर आराम दिया ।<br>संसार ताप से तप्त हृदय, संताप मिटाने आया हूँ ।<br>चरणों में चन्दन अर्पण कर, शीतलता पाने आया हूँ॥<br><span class=om>ॐ ह्रीं श्रीदेव-शास्त्र-गुरुभ्यः संसारताप विनाशनाय चन्दन निर्वपामीति स्वाहा</span> <br><br>अभिमान किया अब तक जड़ पर, अक्षय निधि को ना पहचाना ।<br>'मैं जड़ का हूँ' 'जड़ मेरा है' यह, सोच बना था मस्ताना॥<br>क्षत में विश्वास किया अब तक, अक्षत को प्रभुवर ना जाना ।<br>अभिमान की आन मिटाने को, अक्षय निधि तुमको पहचाना॥<br><span class=om>ॐ ह्रीं श्री देव-शास्त्र-गुरुभ्यो अक्षय पद प्राप्ताय अक्षतं निर्वपामीति स्वाहा</span> <br><br>दिन-रात वासना में रहकर, मेरे मन ने प्रभु सुख माना ।<br>पुरुषत्व गंवाया पर प्रभुवर, उसके छल को ना पहचाना॥<br>माया ने डाला जाल प्रथम, कामुकता ने फिर बाँध लिया ।<br>उसका प्रमाण यह पुष्प-बाण, लाकर के प्रभुवर भेंट किया॥<br><span class=om>ॐ ह्रीं श्रीदेव-शास्त्र-गुरुभ्यो: काम-बाण विध्वंसनाय पुष्पं निर्वपामीति स्वाहा</span> <br><br>पर पुद्गल का भक्षण करके, यह भूख मिटाना चाही थी ।<br>इस नागिन से बचने को प्रभु, हर चीज बनाकर खाई थी॥<br>मिष्टान्न अनेक बनाये थे, दिन-रात भखे न मिटी प्रभुवर  ।<br>अब संयम-भाव जगाने को, लाया हूँ ये सब थाली भर॥<br><span class=om>ॐ ह्रीं श्री देव-शास्त्र-गुरुभ्यो: क्षुधा-रोग विनाशनाय नैवेद्यम् निर्वपामीति स्वाहा</span> <br><br>पहिले अज्ञान मिटाने को, दीपक था जग में उजियाला ।<br>उससे न हुआ कुछ तो युग ने, बिजली का बल्ब जला डाला॥<br>प्रभु भेद-ज्ञान की आंख न थी, क्या कर सकती थी यह ज्वाला?<br>यह ज्ञान है कि अज्ञान कहो, तुमको भी दीप दिखा डाला॥<br><span class=om>ॐ ह्रीं श्री देव-शास्त्र-गुरुभ्यः मोहांधकार विनाशनाय दीपं निर्वपामीति स्वाहा</span> <br><br>शुभ-कर्म कमाऊँ सुख होगा, अब तक मैंने यह माना था ।<br>पाप-कर्म को त्याग पुण्य को, चाह रहा अपनाना था॥<br>किन्तु समझकर शत्रु कर्म को, आज जलाने आया हूँ ।<br>लेकर दशांग यह धूप, कर्म की धूम उड़ाने आया हूँ ।<br><span class=om>ॐ ह्रीं श्री देव–शास्त्र-गुरुभ्यः अष्टकर्म दहनाय धूपं निर्वपामीति स्वाहा</span> <br><br>भोगों को अमृत फल जाना, विषयों में निश-दिन मस्त रहा ।<br>उनके संग्रह में हे प्रभुवर ! मैं व्यस्त-त्रस्त-अभ्यस्त रहा॥<br>शुद्धात्म प्रभा जो अनुपम फल, मैं उसे खोजने आया हूँ ।<br>प्रभु सरस सुवासित ये जड़ फल, मैं तुम्हें चढ़ाने लाया हूँ॥<br><span class=om>ॐ ह्रीं श्री देव-शास्त्र-गुरुभ्यः मोक्ष-फल प्राप्तये फलं निर्वपामीति स्वाहा</span> <br><br>बहुमूल्य जगत का वैभव यह, क्या हमको सुखी बना सकता ।<br>अरे पूर्णता पाने में, इसकी क्या है आवश्यकता ?<br>मैं स्वयं पूर्ण हूँ अपने में, प्रभु है अनर्घ्य मेरी माया ।<br>बहुमूल्य द्रव्यमय अर्घ्य लिये, अर्पण के हेतु चला आया॥<br><span class=om>ॐ ह्रीं श्री देव-शास्त्र-गुरुभ्योऽनर्घ्य पदप्राप्तये अर्घ्यम निर्वपामीति स्वाहा</span> <br><br><span class=comment>(जयमाला)</span><br><span class=comment>(दोहा)</span><br>समयसार जिनदेव हैं, जिन-प्रवचन जिनवाणी ।<br>नियमसार निर्ग्रन्थ गुरु, करें कर्म की हानि ।<br><br><span class=comment>(वीरछन्द)</span><br>हे वीतराग सर्वज्ञ प्रभो, तुमको ना अब तक पहिचाना  ।<br>अतएव पड़ रहे हैं प्रभुवर, चौरासी के चक्कर खाना ॥<br>करुणानिधि तुमको समझ नाथ, भगवान भरोसे पड़ा रहा  ।<br>भरपूर सुखी कर दोगे तुम, यह सोचे सन्मुख खड़ा रहा ॥<br>तुम वीतराग हो लीन स्वयं में, कभी न मैंने यह जाना  ।<br>तुम हो निरीह जग से कृत-कृत, इतना ना मैंने पहचाना ॥<br>प्रभु वीतराग की वाणी में, जैसा जो तत्व दिखाया है ।<br>जो होना है वह निश्चित है, केवलज्ञानी ने गाया है ॥<br>उस पर तो श्रद्धा ला न सका, परिवर्तन का अभिमान किया ।<br>बनकर पर का कर्ता अब तक, सत् का न प्रभो सम्मान किया॥<br>भगवान तुम्हारी वाणी में, जैसा जो तत्त्व दिखाया है ।<br>स्याद्वाद-नय, अनेकान्त-मय, समयसार समझाया है ॥<br>उस पर तो ध्यान दिया न प्रभो, विकथा में समय गंवाया है ।<br>शुद्धात्म रुचि न हुई मन में, ना मन को उधर लगाया है ॥<br>मैं समझ न पाया था अब तक, जिनवाणी किसको कहते हैं  ।<br>प्रभु वीतराग की वाणी में, कैसे क्या तत्व निकलते हैं ॥<br>राग धर्ममय धर्म रागमय, अब तक ऐसा जाना था ।<br>शुभ-कर्म कमाते सुख होगा, बस अब तक ऐसा माना था ॥<br>पर आज समझ में आया है, कि वीतरागता धर्म अहा ।<br>राग-भाव में धर्म मानना, जिनमत में मिथ्यात्व कहा ॥<br>वीतरागता की पोषक ही, जिनवाणी कहलाती है ।<br>यह है मुक्ति का मार्ग निरन्तर, हमको जो दिखलाती है॥<br>उस वाणी के अन्तर्तम को, जिन गुरुओं ने पहिचाना है ।<br>उन गुरुवर्यों के चरणों में, मस्तक बस हमें झुकाना है ॥<br>दिन-रात आत्मा का चिन्तन, मृदु-सम्भाषण में वही कथन ।<br>निर्वस्त्र दिगम्बर काया से भी, प्रगट हो रहा अन्तर्मन ॥<br>निर्ग्रन्थ दिगम्बर सद्ज्ञानी, स्वातम में सदा विचरते जो  ।<br>ज्ञानी ध्यानी समरससानी, द्वादश विधि तप नित करते जो ॥<br>चलते फिरते सिद्धों से गुरु, चरणों में शीश झुकाते हैं ।<br>हम चलें आपके कदमों पर, नित यही भावना भाते हैं ॥<br>हो नमस्कार शुद्धातम को, हो नमस्कार जिनवर वाणी  ।<br>हो नमस्कार उन गुरुओं को, जिनकी चर्या समरससानी ॥<br><span class=om>ॐ ह्रीं श्रीदेव-शास्त्र-गुरुभ्योऽनर्घ्यपदप्राप्तये जयमाला महाअर्घ्यम निर्वपामीति स्वाहा</span><br><br><span class=comment>(दोहा)</span><br>दर्शन दाता देव हैं, आगम सम्यग्ज्ञान ।<br>गुरु चारित्र की खानि हैं, मैं वंदों धरि ध्यान ॥<br><span class=comment>(पुष्पाञ्जलिं क्षिपामि)</span><br>
</div>
<div></body></html>
