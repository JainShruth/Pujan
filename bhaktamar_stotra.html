<!DOCTYPE html>
<html lang="hi">
<head>
<style>
body {
    font-family: 'Noto Sans Devanagari', 'Mangal', sans-serif;
    background-color: #FFF8E1;
    margin: 0;
    padding: 0;
    font-size: 14px;
    line-height: 1.6;
    color: #222;
  }

</style>
</head>

<p style="text-align: center;">
	भक्तामर - प्रणत - मौलि - मणि -प्रभाणा-
	<br />
	मुद्योतकं दलित - पाप - तमो - वितानम्।
	<br />
	सम्यक् -प्रणम्य जिन - पाद - युगं युगादा-
	<br />
	वालम्बनं भव - जले पततां जनानाम्।। 1॥
</p>
<p style="text-align: center;">
	य: संस्तुत: सकल - वाङ् मय - तत्त्व-बोधा-
	<br />
	दुद्भूत-बुद्धि - पटुभि: सुर - लोक - नाथै:।
	<br />
	स्तोत्रैर्जगत्- त्रितय - चित्त - हरैरुदारै:,
	<br />
	स्तोष्ये किलाहमपि तं प्रथमं जिनेन्द्रम्॥ 2॥
</p>
<p style="text-align: center;">
	बुद्ध्या विनापि विबुधार्चित - पाद - पीठ!
	<br />
	स्तोतुं समुद्यत - मतिर्विगत - त्रपोऽहम्।
	<br />
	बालं विहाय जल-संस्थित-मिन्दु-बिम्ब-
	<br />
	मन्य: क इच्छति जन: सहसा ग्रहीतुम् ॥ 3॥
</p>
<p style="text-align: center;">
	वक्तुं गुणान्गुण -समुद्र ! शशाङ्क-कान्तान्,
	<br />
	कस्ते क्षम: सुर - गुरु-प्रतिमोऽपि बुद्ध्या ।
	<br />
	कल्पान्त -काल - पवनोद्धत- नक्र- चक्रं ,
	<br />
	को वा तरीतुमलमम्बुनिधिं भुजाभ्याम्॥ 4॥
</p>
<p style="text-align: center;">
	सोऽहं तथापि तव भक्ति - वशान्मुनीश!
	<br />
	कर्तुं स्तवं विगत - शक्ति - रपि प्रवृत्त:।
	<br />
	प्रीत्यात्म - वीर्य - मविचार्य मृगी मृगेन्द्रम्
	<br />
	नाभ्येति किं निज-शिशो: परिपालनार्थम्॥ 5॥
</p>
<p style="text-align: center;">
	अल्प- श्रुतं श्रुतवतां परिहास-धाम,
	<br />
	त्वद्-भक्तिरेव मुखरी-कुरुते बलान्माम् ।
	<br />
	यत्कोकिल: किल मधौ मधुरं विरौति,
	<br />
	तच्चाम्र -चारु -कलिका-निकरैक -हेतु:॥ 6॥
</p>
<p style="text-align: center;">
	त्वत्संस्तवेन भव - सन्तति-सन्निबद्धं,
	<br />
	पापं क्षणात्क्षयमुपैति शरीरभाजाम् ।
	<br />
	आक्रान्त - लोक - मलि -नील-मशेष-माशु,
	<br />
	सूर्यांशु- भिन्न-मिव शार्वर-मन्धकारम्॥ 7॥
</p>
<p style="text-align: center;">
	मत्वेति नाथ! तव संस्तवनं मयेद, -
	<br />
	मारभ्यते तनु- धियापि तव प्रभावात् ।
	<br />
	चेतो हरिष्यति सतां नलिनी-दलेषु,
	<br />
	मुक्ता-फल - द्युति-मुपैति ननूद-बिन्दु:॥ 8॥
</p>
<p style="text-align: center;">
	आस्तां तव स्तवन- मस्त-समस्त-दोषं,
	<br />
	त्वत्सङ्कथाऽपि जगतां दुरितानि हन्ति ।
	<br />
	दूरे सहस्रकिरण: कुरुते प्रभैव,
	<br />
	पद्माकरेषु जलजानि विकासभाञ्जि ॥ 9॥
</p>
<p style="text-align: center;">
	नात्यद्-भुतं भुवन - भूषण ! भूूत-नाथ!
	<br />
	भूतैर्गुणैर्भुवि भवन्त - मभिष्टुवन्त:।
	<br />
	तुल्या भवन्ति भवतो ननु तेन किं वा
	<br />
	भूत्याश्रितं य इह नात्मसमं करोति ॥ 10॥
</p>
<p style="text-align: center;">
	दृष्ट्वा भवन्त मनिमेष - विलोकनीयं,
	<br />
	नान्यत्र - तोष- मुपयाति जनस्य चक्षु:।
	<br />
	पीत्वा पय: शशिकर - द्युति - दुग्ध-सिन्धो:,
	<br />
	क्षारं जलं जलनिधेरसितुं क इच्छेत्?॥ 11॥
</p>
<p style="text-align: center;">
	यै: शान्त-राग-रुचिभि: परमाणुभिस्-त्वं,
	<br />
	निर्मापितस्- त्रि-भुवनैक - ललाम-भूत !
	<br />
	तावन्त एव खलु तेऽप्यणव: पृथिव्यां,
	<br />
	यत्ते समान- मपरं न हि रूप-मस्ति॥ 12॥
</p>
<p style="text-align: center;">
	वक्त्रं क्व ते सुर-नरोरग-नेत्र-हारि,
	<br />
	नि:शेष- निर्जित - जगत्त्रितयोपमानम् ।
	<br />
	बिम्बं कलङ्क - मलिनं क्व निशाकरस्य,
	<br />
	यद्वासरे भवति पाण्डुपलाश-कल्पम्॥13॥
</p>
<p style="text-align: center;">
	सम्पूर्ण- मण्डल-शशाङ्क - कला-कलाप-
	<br />
	शुभ्रा गुणास् - त्रि-भुवनं तव लङ्घयन्ति।
	<br />
	ये संश्रितास् - त्रि-जगदीश्वरनाथ-मेकं,
	<br />
	कस्तान् निवारयति सञ्चरतो यथेष्टम्॥ 14॥
</p>
<p style="text-align: center;">
	चित्रं - किमत्र यदि ते त्रिदशाङ्ग-नाभिर्-
	<br />
	नीतं मनागपि मनो न विकार - मार्गम्।
	<br />
	कल्पान्त - काल - मरुता चलिताचलेन,
	<br />
	किं मन्दराद्रिशिखरं चलितं कदाचित्॥ 15॥
</p>
<p style="text-align: center;">
	निर्धूम - वर्ति - रपवर्जित - तैल-पूर:,
	<br />
	कृत्स्नं जगत्त्रय - मिदं प्रकटीकरोषि।
	<br />
	गम्यो न जातु मरुतां चलिताचलानां,
	<br />
	दीपोऽपरस्त्वमसि नाथ ! जगत्प्रकाश:॥ 16॥
</p>
<p style="text-align: center;">
	नास्तं कदाचिदुपयासि न राहुगम्य:,
	<br />
	स्पष्टीकरोषि सहसा युगपज्- जगन्ति।
	<br />
	नाम्भोधरोदर - निरुद्ध - महा- प्रभाव:,
	<br />
	सूर्यातिशायि-महिमासि मुनीन्द्र! लोके॥ 17॥
</p>
<p style="text-align: center;">
	नित्योदयं दलित - मोह - महान्धकारं,
	<br />
	गम्यं न राहु - वदनस्य न वारिदानाम्।
	<br />
	विभ्राजते तव मुखाब्ज - मनल्पकान्ति,
	<br />
	विद्योतयज्-जगदपूर्व-शशाङ्क-बिम्बम्॥ 18॥
</p>
<p style="text-align: center;">
	किं शर्वरीषु शशिनाह्नि विवस्वता वा,
	<br />
	युष्मन्मुखेन्दु- दलितेषु तम:सु नाथ!
	<br />
	निष्पन्न-शालि-वन-शालिनी जीव-लोके,
	<br />
	कार्यं कियज्जल-धरै-र्जल-भार-नमै्र:॥ 19॥
</p>
<p style="text-align: center;">
	ज्ञानं यथा त्वयि विभाति कृतावकाशं,
	<br />
	नैवं तथा हरि -हरादिषु नायकेषु।
	<br />
	तेजः स्फ़ुरन्मणिषु याति यथा महत्त्वं,
	<br />
	नैवं तु काच -शकले किरणाकुलेऽपि॥ 20॥
</p>
<p style="text-align: center;">
	मन्ये वरं हरि- हरादय एव दृष्टा,
	<br />
	दृष्टेषु येषु हृदयं त्वयि तोषमेति।
	<br />
	किं वीक्षितेन भवता भुवि येन नान्य:,
	<br />
	कश्चिन्मनो हरति नाथ ! भवान्तरेऽपि॥ 21॥
</p>
<p style="text-align: center;">
	स्त्रीणां शतानि शतशो जनयन्ति पुत्रान्,
	<br />
	नान्या सुतं त्वदुपमं जननी प्रसूता।
	<br />
	सर्वा दिशो दधति भानि सहस्र-रश्मिं,
	<br />
	प्राच्येव दिग्जनयति स्फुरदंशु-जालम् ॥ 22॥
</p>
<p style="text-align: center;">
	त्वामामनन्ति मुनय: परमं पुमांस-
	<br />
	मादित्य-वर्ण-ममलं तमस: पुरस्तात्।
	<br />
	त्वामेव सम्य - गुपलभ्य जयन्ति मृत्युं,
	<br />
	नान्य: शिव: शिवपदस्य मुनीन्द्र! पन्था:॥ 23॥
</p>
<p style="text-align: center;">
	त्वा-मव्ययं विभु-मचिन्त्य-मसंख्य-माद्यं,
	<br />
	ब्रह्माणमीश्वर - मनन्त - मनङ्ग - केतुम्।
	<br />
	योगीश्वरं विदित - योग-मनेक-मेकं,
	<br />
	ज्ञान-स्वरूप-ममलं प्रवदन्ति सन्त: ॥ 24॥
</p>
<p style="text-align: center;">
	बुद्धस्त्वमेव विबुधार्चित-बुद्धि-बोधात्,
	<br />
	त्वं शङ्करोऽसि भुवन-त्रय- शङ्करत्वात् ।
	<br />
	धातासि धीर! शिव-मार्ग विधेर्विधानाद्,
	<br />
	व्यक्तं त्वमेव भगवन् पुरुषोत्तमोऽसि॥ 25॥
</p>
<p style="text-align: center;">
	तुभ्यं नमस् - त्रिभुवनार्ति - हराय नाथ!
	<br />
	तुभ्यं नम: क्षिति-तलामल -भूषणाय।
	<br />
	तुभ्यं नमस् - त्रिजगत: परमेश्वराय,
	<br />
	तुभ्यं नमो जिन! भवोदधि-शोषणाय॥ 26॥
</p>
<p style="text-align: center;">
	को विस्मयोऽत्र यदि नाम गुणै-रशेषैस्-
	<br />
	त्वं संश्रितो निरवकाशतया मुनीश !
	<br />
	दोषै - रुपात्त - विविधाश्रय-जात-गर्वै:,
	<br />
	स्वप्नान्तरेऽपि न कदाचिदपीक्षितोऽसि॥ 27॥
</p>
<p style="text-align: center;">
	उच्चै - रशोक- तरु - संश्रितमुन्मयूख -
	<br />
	माभाति रूपममलं भवतो नितान्तम्।
	<br />
	स्पष्टोल्लसत्-किरण-मस्त-तमो-वितानं,
	<br />
	बिम्बं रवेरिव पयोधर-पाश्र्ववर्ति॥ 28॥
</p>
<p style="text-align: center;">
	सिंहासने मणि-मयूख-शिखा-विचित्रे,
	<br />
	विभ्राजते तव वपु: कनकावदातम्।
	<br />
	बिम्बं वियद्-विलस - दंशुलता-वितानं
	<br />
	तुङ्गोदयाद्रि-शिरसीव सहस्र-रश्मे: ॥ 29॥
</p>
<p style="text-align: center;">
	कुन्दावदात - चल - चामर-चारु-शोभं,
	<br />
	विभ्राजते तव वपु: कलधौत -कान्तम्।
	<br />
	उद्यच्छशाङ्क- शुचिनिर्झर - वारि -धार-
	<br />
	मुच्चैस्तटं सुरगिरेरिव शातकौम्भम् ॥ 30॥
</p>
<p style="text-align: center;">
	छत्र-त्रयं तव विभाति शशाङ्क- कान्त-
	<br />
	मुच्चै: स्थितं स्थगित-भानु-कर-प्रतापम्।
	<br />
	मुक्ता - फल - प्रकर - जाल-विवृद्ध-शोभं,
	<br />
	प्रख्यापयत्-त्रिजगत: परमेश्वरत्वम्॥ 31॥
</p>
<p style="text-align: center;">
	गम्भीर - तार - रव-पूरित-दिग्विभागस्-
	<br />
	त्रैलोक्य - लोक -शुभ - सङ्गम -भूति-दक्ष:।
	<br />
	सद्धर्म -राज - जय - घोषण - घोषक: सन्,
	<br />
	खे दुन्दुभि-र्ध्वनति ते यशस: प्रवादी॥ 32॥
</p>
<p style="text-align: center;">
	मन्दार - सुन्दर - नमेरु - सुपारिजात-
	<br />
	सन्तानकादि - कुसुमोत्कर - वृष्टि-रुद्धा।
	<br />
	गन्धोद - बिन्दु- शुभ - मन्द - मरुत्प्रपाता,
	<br />
	दिव्या दिव: पतति ते वचसां ततिर्वा॥ 33॥
</p>
<p style="text-align: center;">
	शुम्भत्-प्रभा- वलय-भूरि-विभा-विभोस्ते,
	<br />
	लोक - त्रये - द्युतिमतां द्युति-माक्षिपन्ती।
	<br />
	प्रोद्यद्- दिवाकर-निरन्तर - भूरि -संख्या,
	<br />
	दीप्त्या जयत्यपि निशामपि सोमसौम्याम्॥34॥
</p>
<p style="text-align: center;">
	स्वर्गापवर्ग - गम - मार्ग - विमार्गणेष्ट:,
	<br />
	सद्धर्म- तत्त्व - कथनैक - पटुस्-त्रिलोक्या:।
	<br />
	दिव्य-ध्वनि-र्भवति ते विशदार्थ-सर्व-
	<br />
	भाषास्वभाव-परिणाम-गुणै: प्रयोज्य:॥ 35॥
</p>
<p style="text-align: center;">
	उन्निद्र - हेम - नव - पङ्कज - पुञ्ज-कान्ती,
	<br />
	पर्युल्-लसन्-नख-मयूख-शिखाभिरामौ।
	<br />
	पादौ पदानि तव यत्र जिनेन्द्र ! धत्त:,
	<br />
	पद्मानि तत्र विबुधा: परिकल्पयन्ति॥ 36॥
</p>
<p style="text-align: center;">
	इत्थं यथा तव विभूति- रभूज् - जिनेन्द्र !
	<br />
	धर्मोपदेशन - विधौ न तथा परस्य।
	<br />
	यादृक् - प्रभा दिनकृत: प्रहतान्धकारा,
	<br />
	तादृक्-कुतो ग्रहगणस्य विकासिनोऽपि॥ 37॥
</p>
<p style="text-align: center;">
	श्च्यो-तन्-मदाविल-विलोल-कपोल-मूल,
	<br />
	मत्त- भ्रमद्- भ्रमर - नाद - विवृद्ध-कोपम्।
	<br />
	ऐरावताभमिभ - मुद्धत - मापतन्तं
	<br />
	दृष्ट्वा भयं भवति नो भवदाश्रितानाम्॥ 38॥
</p>
<p style="text-align: center;">
	भिन्नेभ - कुम्भ- गल - दुज्ज्वल-शोणिताक्त,
	<br />
	मुक्ता - फल- प्रकरभूषित - भूमि - भाग:।
	<br />
	बद्ध - क्रम: क्रम-गतं हरिणाधिपोऽपि,
	<br />
	नाक्रामति क्रम-युगाचल-संश्रितं ते॥ 39॥
</p>
<p style="text-align: center;">
	कल्पान्त - काल - पवनोद्धत - वह्नि -कल्पं,
	<br />
	दावानलं ज्वलित-मुज्ज्वल - मुत्स्फुलिङ्गम्।
	<br />
	विश्वं जिघत्सुमिव सम्मुख - मापतन्तं,
	<br />
	त्वन्नाम-कीर्तन-जलं शमयत्यशेषम्॥ 40॥
</p>
<p style="text-align: center;">
	रक्तेक्षणं समद - कोकिल - कण्ठ-नीलम्,
	<br />
	क्रोधोद्धतं फणिन - मुत्फण - मापतन्तम्।
	<br />
	आक्रामति क्रम - युगेण निरस्त - शङ्कस्-
	<br />
	त्वन्नाम- नागदमनी हृदि यस्य पुंस:॥ 41॥
</p>
<p style="text-align: center;">
	वल्गत् - तुरङ्ग - गज - गर्जित - भीमनाद-
	<br />
	माजौ बलं बलवता - मपि - भूपतीनाम्।
	<br />
	उद्यद् - दिवाकर - मयूख - शिखापविद्धं
	<br />
	त्वत्कीर्तनात्तम इवाशु भिदामुपैति॥ 42॥
</p>
<p style="text-align: center;">
	कुन्ताग्र-भिन्न - गज - शोणित - वारिवाह,
	<br />
	वेगावतार - तरणातुर - योध - भीमे।
	<br />
	युद्धे जयं विजित - दुर्जय - जेय - पक्षास्-
	<br />
	त्वत्पाद-पङ्कज-वनाश्रयिणो लभन्ते॥ 43॥
</p>
<p style="text-align: center;">
	अम्भोनिधौ क्षुभित - भीषण - नक्र - चक्र-
	<br />
	पाठीन - पीठ-भय-दोल्वण - वाडवाग्नौ।
	<br />
	रङ्गत्तरङ्ग -शिखर- स्थित- यान - पात्रास्-
	<br />
	त्रासं विहाय भवत: स्मरणाद्-व्रजन्ति ॥ 44॥
</p>
<p style="text-align: center;">
	उद्भूत - भीषण - जलोदर - भार- भुग्ना:,
	<br />
	शोच्यां दशा-मुपगताश्-च्युत-जीविताशा:।
	<br />
	त्वत्पाद-पङ्कज-रजो - मृत - दिग्ध - देहा,
	<br />
	मर्त्या भवन्ति मकर-ध्वज-तुल्यरूपा:॥ 45॥
</p>
<p style="text-align: center;">
	आपाद - कण्ठमुरु - शृङ्खल - वेष्टिताङ्गा,
	<br />
	गाढं-बृहन्-निगड-कोटि निघृष्ट - जङ्घा:।
	<br />
	त्वन्-नाम-मन्त्र- मनिशं मनुजा: स्मरन्त:,
	<br />
	सद्य: स्वयं विगत-बन्ध-भया भवन्ति॥ 46॥
</p>
<p style="text-align: center;">
	मत्त-द्विपेन्द्र- मृग- राज - दवानलाहि-
	<br />
	संग्राम-वारिधि-महोदर - बन्ध -नोत्थम्।
	<br />
	तस्याशु नाश - मुपयाति भयं भियेव,
	<br />
	यस्तावकं स्तव-मिमं मतिमानधीते॥ 47॥
</p>
<p style="text-align: center;">
	स्तोत्र - स्रजं तव जिनेन्द्र गुणैर्निबद्धाम्,
	<br />
	भक्त्या मया रुचिर-वर्ण-विचित्र-पुष्पाम्।
	<br />
	धत्ते जनो य इह कण्ठ-गता-मजस्रं,
	<br />
	तं मानतुङ्ग-मवशा-समुपैति लक्ष्मी:॥ 48॥
</p>
<p style="text-align: center;">
	&nbsp;
</p>

